[
  {
    "title": "لحظه ای خورد نگاهم به جهان",
    "text": "لحظه ای خورد نگاهم به جهان:\nچهره ها خشک و خشن، \nدست و پاها همه یخ کرده و سرد، \nنه درختی رقصان، \nنه گلی می خندد! \nشاخه ها خشکیدند! \nکودکی را دیدم وسط این همه بغض؛ \nسبدی در دستش، \nآرزو را می کاشت! \nگویی از کودکی اش غافل بود. \nیا که ما از سر جهلی مبهم، \nخوبی و عاطفه و شوق و صفا را کشتیم! \nدر جوابش گفتند :\nشادی و خنده و عشق، \nثروت ولذت و دارایی و هر حس شگفت، \nحق دنیا طلبان است و شما اهل بهشتید؛ \nروا نیست که آلوده شوید! \nعمرمان سخت گذشت. \nتازگی ها دیدیم مرگ را این دنیا \nخوردمان داد به نام بودن! \nزندگی وای که اینگونه نباید می بود! \nصورتم را بردم سمت آن تابلوی تاریک جهان. \nدستانم، \nناگهان رفت که رنگش بزند. \nولی این بار نه تاریک و سیاه \nرنگ لبخند همان کودک آغشته به آه! \nو نه خونین و کبود، \nرنگ گلبرگ گل خوشبختی! \nقرمز ناب کمی هم آبی \nگوشه ای سبز \nو هر رنگ دل انگیز که برگرداند، \nخنده را باز به لبهای جهان! \nمن حواسم جمع مردم بیدل شایسته خوبی و عشق، \nپرت بی مهری بود! \nبا همین حال ، لبم را هر بار، \nسرخ با رنگ محبت کردم \nشده با هر سختی \nخنده می بخشیدم \nبه هر آن کس که مرا می فهمید! \nگوشه ی قاب قشنگ، \nبا همین ناخن دستان پر از رنگ نوشتم :\nلبخند نرود از یادت! \nتلخی و سردی و تاریکی و درد، \nماندنی نیست \nبه فردا بنگر! \nشب اگر سخت و خشن، \nمی رود با خورشید. \nتیرگی مانا نیست. \nبه همین ریزترین نور که از روزنه پنجره ات می آید، \nچشم امید بدوز! \nاز همین لحظه به هم قول دهیم :\nمهر و خوبی به همه هدیه کنیم \nبه خوشی خیره شویم \nکه یقین سهم جهان من و توست!"
  },
  {
    "title": "و به اندازه زیبایی شب هات سپاس",
    "text": "و به اندازه زیبایی شب هات سپاس \nو به هر لحظه نفس \nکه مرا می بخشی \nاگر این مهر نگاه تو نبود \nمن نبودم جز هیچ! \nبه زبانی که پر از حس خداست، \nو به هر دم که هم از آن تو و هدیه توست، \nمهربان یار پر از عشق، خدایا \nشکرت! \nیک جهان غنچه هم از جنس سپاس، \nهر نفس \nهدیه ی تو \nخوب ترین خالق جان \nچه دل انگیز هوا با نفس قدسی تو \nهمدم سخت ترین ثانیه ها \nناب ترین \nشکر و سپاس!"
  },
  {
    "title": "من به اندازه گلهای جهان خوشبختم",
    "text": "من به اندازه گلهای جهان خوشبختم\nو به اندازه زیبایی شان مست و صبور. \nچون خدایی دارم که نفس داد به مهر\nدرد هم می دانم \nجای دستان دل انگیز خداست \nکه نشانم بدهد یادم هست \nکه بدانم او هست \nمن هم اندازه غم های دلم پیروزم.\nو به حجم نفس باغچه در حال عبور. \nمن هم از حال پریشان زمین با خبرم. \nبسته راه نفس چلچله را خودخواهی! \nگویی اینجا همه در دایره تنگ هوسرانی خود محبوس اند. \nطعم شیرین و صدای خوش همدردی و مهر، \nیاد چرخینه دلگیر زمین رفته و درد، \nشده هر وعده غذای من و تو! \nسخت تر می گذرد می دانم \nمن خودم قطره ای از دریایم \nموج را می فهمم \nصخره را می بینم \nساحل امن خدا را دیدم. \nشک ندارم فردا، \nباز خورشید نفس خواهد داد\nبه تن یخزده ی پنجره ها \nباران هم، \nزخم را خواهد شست \nیادمان کاش بماند آن روز، \nاز هوا، پنجره، دریا، خورشید، \nاز بلندای نگاهی که به در دوخته، \nاز رفتن هر فاصله \nاز خنده ی دلچسب سحرگاه خدا، \nزندگی را بچشیم. \nگفتنش بوی خوش معجزه دارد \nباشد \nکه زمین، \nشهرخوشبختی و آرامش و انصاف شود. \nعشق باران بشود سبز کند دلها را \nو جهان، \nغیر تفاهم ندهد هدیه به ما! \nدر گذار است پریشانی و درد \nو بهارانه ترین های خدا نزدیک است. \nتیرگی را باران، \nمی برد می آید \nوقت خندیدن عشق!\nبا هم از فاصله ها می گذریم\nمثل شب های غم انگیز زیادی که گذشت! \nپشت دیوار سکوت، \nمی رسد باز به گوش، \nخوش ترین نغمه ی پرواز کبوتر در باد! \nرقص پروانه ی باران زده در باغچه ها \nو صدای نفس شادترین انسان ها، \nمی کند دنیارا\nمهد آرامش و عشق. \nبه گل خسته خوابیده به برف، \nنقش زیبای بهاری که دعای من و توست؛ \nحک شده باور کن \nزندگی در پیش است نفست را بتکان \nباران باش!"
  },
  {
    "title": "من امروز از خدا لبریز",
    "text": "من امروز از خدا لبریز \nپر از حس امیدو شوق و شور زندگی هستم. \nنمی خواهم بگویم درد دارد می خراشد شیشه حساس بودن را، \nتحمل کردنش سخت است،\nهمیشه زیر لب نام خدا دارم \nکه از اول خدا دارم \nنگاهش سبزتر کرده است و خواهد کرد راه خوب بودن را \nو یادش می برد از یاد تنگ و خسته ام، \nاحساس تلخی را! \nنمی دانم چرا گاهی \nنوشتن هم فراری می شود از من \nولی دلگرم و آرامم \nتوکل می کنم بر بهترین، زیباترین ، مانا ترین یارم خداوندم. \nقدم در راه فردایی، \nکه می خواهد برایم بی شک آری بهترینش را، \nولی با قدرت و سرشار حس ناب لذت بردن از هر لحظه که داده نفس، \nبا عشق روزافزون، \nبگذارم. \nمن از دیروز و امروزم فضای سبز فردا را تجسم می کنم.\nیقین دارم که زیبا می شود دنیا، \nاگر عشق و امید و زندگانی را، \nنثار هم کنیم از دل. \nتماشای جهانی غرق آرامش صفای دیگری دارد. \nمن از عمق دل حساس و پر دردم، \nبه غیر از این نمی خواهم \nبه عشق از خالق احساس و آرامش!"
  },
  {
    "title": "به نگاه تو اگــــــر دل نسپارم چه کنم؟",
    "text": "به نگاه تو اگــــــر دل نسپارم چه کنم؟ \nسر به سجادهٔ شکرت نگذارم چه کنم؟ \n\nخوبی‌ومهر تو بی‌حد، همه درحدسپاس \nندهم جان و به شوق تو نبارم چه کنم؟ \n\nهرسحر با نفسم شکر خـدا گویم وتو... \nلطف زیبای تو را جان نشمارم چه کنم؟ \n\nدرد بسیار مرا هیـچ کسی جــز تو ندید \nبه وفا دست تو را گــر نفشارم چه کنم؟ \n\nسجده بر غیر خداوند اگر جایز نیست؛ \nنکنم سجــــده به پای تو نگارم چه کنم؟ \n\nنفست روح نوازاست ودلت کعبهٔ عشق \nرو به این قبلــهٔ عشــاق نیارم چه کنم؟ \n\nبنشینم همـــهٔ عمــر، به وصفت با عشق \nگلی‌از بوسه به دست تو نکارم چه کنم؟ \n\nای بهــــاری‌نفس هردو جهـــانم همه تو! \nبه نگاه تو اگــــــر دل نسپارم چه کنم؟!"
  },
  {
    "title": "اه آسودگی از خستگی چرخش این چرخ فلک",
    "text": "اه آسودگی از خستگی چرخش این چرخ فلک\nمی دانی؛ \nدل سپردن به خدایی است که می فهمد تان! \nآسمان باش \nو شب\nبغض زمین را تو بگیر! \nتا سحر عشق بباران یه تن خسته ی خاک! \nچون پگاه آمد و خورشید، لبش، \nمحض یک خنده دلپاک گشود؛ \nنازگل را تو بخر! \nطعم یک زندگی تازه ی بی دغدغه را، \nعاشقی را بی مزد، \nمهربانی بدون علت، \nسفره هایی همه پر با لبخند، \nنان خشخاشی داغ، \nهرچه هر کس هوسش را می کرد، \nبا دل و جان بشنو هدیه به لبخند نما! \nشکل باران برسان بر همه جا بر همه کس بی منت! \nحرف ناگفته ی پیچیده به یک طرفه نگاه،\nهمه را زیر یک نور دل انگیز بخوان! \nو ببین شادی را، \nبچش از صورت مردم هر بار، \nخنده ی قلبی روح افزاشان. \nاصلا از جامه ی نویی که تن خاک، سحر کردی تو، \nمثل خورشید سحرگاه خدا، \nبا احساس، \nعشق مانای نفس بخش به رنگینی و زیبایی قوس و قزح ناز پس از باران را\nبا همان چشم بهارانه ببین! \nپاسخ این همه خوبی ها را، \nحالت نور به تاریک ترین صحنه که درگیر شدی؛ \nمی گیری! \nپس هراسی ندهی راه به دل \nچون خدایی است به هر لحظه نفس های تو که \nنه رهایت کرده \nو نه تنها ماندی \nبسپار آنچه دلت را پردرد، \nبودنت را غمگین، \nرنگ دنیای قشنگت را تار، \nخسته از آه نفس گیرت کرد، \nبه خدایی که همیشه با توست! \nو فقط عشق بریز، \nبا نگاه و نفس و دست و دلت روی زمین. \nکینه و دشمنی و حیله و درد  \nهمه را خاک کن و پاک برو! \nتا شوی محو در آغوش محبت، \nشادی! \nهرچه خواهی همه نوش تو و عشق! \nزندگی کام دلت خوب ترین!\nزندگانی کن ازین لحظه به عشق \nچون خدا را داری \nو دلی سبزتر از برگ بهار \nتو فقط عشق بکار!"
  },
  {
    "title": "با توام",
    "text": "با توام \nتویی که در وجود ناشناخته من گم شدی \nبا خود تو \nکه در انبوه گمانه های ویرانگر ذهن داغونت، نادیده مانده ای \nتویی که قدرتت دنیای علم را به حیرت واداشته \nنمی دانستی چه عظمتی در نهاد توست \nاکنون جهان علم و تکنولوژی به وسعت ضمیر ناخودآگاهت به اقرار نشسته است. \nخدا را که باور کرده باشی \nهیچ قدرتی دست نیافتنی و هیچ امری نشدنی نخواهد بود. \nهر لحظه، بودنت را به سپاسی عاشقانه و رویاهایت را به دست سبز خدا گره بزن \nتصور نه \nزندگی کن تمام خواسته های حتی به نظر نشدنی ات را! \nبا خودت عشق را مزمزه کن \nدنیا را میهمان مهربانی ات که کردی \nمحبت از نگاه و کلام و رفتارت سرریز که شد؛ \nسیل جان بخش عشق و شادی و سرمستی روح و جان و جهانت را خواهد گرفت. \nنکند گاه از خستگی تردید به دلت راه دهی که خدا هرگز از ناامیدی و ترس و ناتوانی و بی ارادگی خوشش نمی آید. \nبرخیز \nهر نفست را به خدا و خود خودت دنیای ناشناخته و پرتوانت به مهر برآور \nعمیق تر که شد \nنگاهت را به درونت\nبه ریز و درشت وجودت \nدعوت کن \nآرام بگو :\nای من پرتوان من! \nهرچه نیروی مقدس است و انرژی مثبت، \nهر آنچه کائنات از بهترین ها دارد، \nبه مهر خدایی \nدر ذره ذره تنم می نشانم \nمن \nتمام سختی های دنیا را \nدردهای پیدا و پنهانم را \nدر برابر این همه عظمت و قدرت و توانستن ، \nبه زنجیر می کشم \nو باور دارم \nایمانم \nاعتمادم \nقدرت درونی خدادادی ام، \nو یک کلام \nخدایم \nتنهایم نمی گذارد! \nچون \nهیچ سفری را بی خطرو هیچ راهی را بدون سختی ندیده ام. \nای من پر اراده ام ! \nمحکم تر باش \nخدا قدم به قدم با تو در حرکت است \nصدای تپش قلبت را که بشنوی خدا را حس می کنی \nدوباره با اراده تر برخیز\nبا خودت بلند فریاد بزن :\nمن تمام خوشی ها و زیبایی های آفرینش را زندگی خواهم کرد \nچون خدا را دارم \nای من خفته به ناپیدایم ! \nمطمئنم که دنیا از بلندای اراده و پهنای قدرتت شگفت زده می شود \nپس به همت برخیز!"
  },
  {
    "title": "یا رب از نزد خودت عشق فراوان برسان",
    "text": "یا رب از نزد خودت عشق فراوان برسان \nخنده بر کالبد خسته ی بی جان برسان \n\nشده دنیای قشنگت قفس جنگ و نفاق \nقفل این در شکن و عشق به زندان برسان \n\nزخم بی مهری شان برده توان از کف ما \nبه تن مرده خودت راحت و درمان برسان \n\nمدتی هست که همدردی و همراهی و مهر \nرفته از یاد جهان همدلی از جان برسان \n\nزندگی چرخه ی سنگین جنایت شده است \nچرخ دیگر بزن و گل به گلستان برسان\n\nکودکان غرق در اندیشه که فردا چه کنم \nشده اعجاز کن آرامش انسان برسان\n\nجای گل دست همه خنجر و تیر است و تفنگ \nتو خدایی کن و گل دست بیابان برسان\n\nگشته بیمار جهانی که امانت دادی \nخود دوایی به تن خاک پریشان برسان\n\nهر که در نیمه شب از عشق تو گوید انگار \nاز تو خواهد که سحر فصل بهاران برسان\n\nگرچه یخ بسته زمین خسته ز بودن شده شهر \nشادی و شوق بر این خلق پشیمان برسان\n\nرفته از یاد زمانی است به دل خندیدن \nبه سرانگشت وفا صورت خندان برسان!"
  },
  {
    "title": "زندگی را به خودت سخت نگیر !",
    "text": "زندگی را به خودت سخت نگیر !\nاین جهان ،جاده ی پیچیده فراوان دارد .\nنهراسی از راه ،\nنکند دوری راه ،نظر و فکر کسی،\nهرچه گفتند و شنیدی ودل مضطربت،\nهدفت را بکشانند به جایی که نبود،\nمقصد وخواسته ات !\nشک و تردید نباید به دلت راه دهی \nپای خود را محکم ذهن خود را مثبت،\nحالت سبز توانستن و هم خواستن و بودن باش!\nمثل باران که شدی باریدی\nو زمین دل و افکار تو که سبز شدند، \nمثل یک کوه که محکم ماندی \nروی در روی پریشانی و هر سختی، تو\nهدفت را بی شک،تنگ در آغوشت، \nغرق در شادی و آرامش خودخواسته داری \nحتما\nخنده هایت فردا \nیکی از ناب ترین عکس چهان خواهد شد !\nاز مسیرت  نکند کمی آن سو بروی \nرمز خوشبختی تو باور توست !\nباید از ریشه به باور برسی \nتا که بوییدن گلهای بهارانه پیروزی را \nبا خوشی حس بکنی .\nهدفت را با عشق \nاول صبح بنوشان به دل و فکر و همان باور خود \nتا شبانگاه پر از نور شود پهنه سخت جهان \nبرود تاریکی!\nنه به دیروز که رفت،\nنه به فردا که خودت می سازی \nبه همین لحظه بیاندیش و بکوش \nکه ستون همه فرداهایت، \nنفسی هست که بر می آید از دل و سینه تو !\nتو به امروز بیاندیش و به همت برخیز!"
  },
  {
    "title": "غروب که می شود",
    "text": "غروب که می شود \nدرست در دم دمای دعوت خدا، \nنفسی به شکر بکش \nنگاهت را با تمام وجود، محو آرامش او و خواسته های خودت کن. \nذهنت را از هر فکر اشتباه و یاس آور خالی کن \nدستانت را بالا ببر \nچشم هایت را که بستی \nآرام بگو :\nمن خدایی دارم که شب و روز هوای من و دنیای مرا هم دارد. \nتمام آرزوهایت را جامه ی باور بکش \nو خود را در لا به لای دنیای رویایی ات تصور کن! \nهر روز به خدا که رسیدی \nتکرارش کن \nایمان که به خدا داری \nقدرت بی مثالش شک بر نمی دارد! \nبا اطمینان ادامه بده \nبی شک \nتوپادشاه سرزمین ارزوهایت هستی \nاگر \nبه خودت \nایمان بیاوری!"
  },
  {
    "title": "وچه سخت است تماشای چنین تصویری!",
    "text": "وچه سخت است تماشای چنین تصویری! \nاختلافی که به اندازه دنیاپهن است! \nجایی ازشهر،یکی میگیرد بره ای رابه دهان، \nاهل صدکوچه ولی حیرانند بین صدهاوهزاران تبعیض! \nمحودرعالم شیرین وپرازتلخی رویایی شان! \nکه اگرهست خداوندواگرمی بیند \nکه چه آمدبه سرعالم وآدم درخاک، \nیااگربیدارست جایی ازاین همه وسعت،قلبی \nدستی ازمهراگرهست هنوز، \nدیوخودخواهی وبی مهری وجنگ، \nپیش چشم همه پیداست اگر، \nقطره ای اشک وآهی که بسوزاند و ویران بکند پای چوبین همه غولان را، \nیاکسی هست ببیند، بچشد، درک کند؛ \nکه شده قبله آمال خودوخانه سردش،بویش! \nمی شودهیچ نگفت؟!\nنگران چه نباشیم که آرامش ما، \nزیرسنگینی ابراست اسیر! \nدرغم فقر ونبودن هایی که گرفته است به بردنیارا، \nلابه لای همه تلخی هااگرامیدنپاشم چه کنم؟!\nماخدا راداریم که همین جاست وخود می بیند \nقدرت روبه افول همه غولان را! \nپایه کاخ ستمگر به نگاهش سست است. \nمی شودقسمت فردای شما،ما وهمه \nمطمئن باش خوشی! \nنه خدامی میرد \nو نه بی مهری وتزویروجفامی ماند! \nبه همین ناب ترین خالق هستی بسپار \nاوخودش می داندکه کجا،کی به که دنیابدهد! \nباچه حال همه راخوب کند ! \nمی رسدفردایی که همه میخواهیم!"
  },
  {
    "title": "پدرم - خوب ترین بنده ی پرمهر خدا",
    "text": "پدرم \nخوب ترین بنده ی پرمهر خدا \nکاش بودی و به عشق \nبغلت می کردم \nو به شکرانه این نعمت بی مثل خدا \nبودن تو \nداشتنت، \nبوسه بر دست گل افشان شما، \nمی زدم و \nمی گفتم :\nمن فدای تو و دستان بهارانه تو! \nیادت ای خوب ترینم پدرم \nسبزترین \nروح والای بلندت شادان!"
  },
  {
    "title": "پدرم - خوب ترین بنده ی پرمهر خدا",
    "text": "پدرم \nخوب ترین بنده ی پرمهر خدا \nکاش بودی و به عشق \nبغلت می کردم \nو به شکرانه این نعمت بی مثل خدا \nبودنت، \nداشتنت، \nبوسه بر دست گل افشان شما، \nمی زدم و \nمی گفتم :\nمن فدای تو و دستان بهارانه تو! \nرفتی اما یادت تا ابد در دل و در خاطرمان سبزتر است. \nیادت ای خوب ترینم پدرم \nسبزترین \nروح والای بلندت شادان! \nبه نگاه تو امید و به دعایت خرسند \nقاب عکست شده ارامش ما \nدر بد حادثه و لحظه ی طوفانی مان! \nمنزلت آبادان \nروح آرام تو آرام ترین \nمثل همیشه دعا کن که دلارام شویم! \nپدرم \nماه ترین در شب تاریکی و سرد \nگرم کن با نفست باز وجود همه فرزندانت \n\nچه کنم با دل تنگم پدرم؟!"
  },
  {
    "title": "در لغت نامه افکار وهمه باورذهنت",
    "text": "در لغت نامه افکار وهمه باورذهنت \nامروز\nخط برن واژه تردید و اگر، کاش، ولی، شاید را! \nهم قدم با خورشید \nهم نفس با گل خوشبو و نسیم، \nبنویس و یه خودت یاد بده :\nباید آن دنیایی که فقط رویا بود؛ \nاز همین نقطه ی آغاز سحر، \nاتفاق خوش چشم و دل و دنیای وجودم بشود! \nبا دلت با قلم خوش بنویس:\nشاید و کاش و اگر \nدیگر نیست \nدر جهان هدف و خواسته ام. \nبا خود منطقی ات ، \nخوب و زیبا و بلند، \nبعد شکرت بنویس و به صدای خوش بارانه بخوان :\nباید آری برسم \nبا قدرت \nبه زمستانه ترین افکارم\nو بهاری که دلم می خواهد ؛ \nباهمین  قدرت شکرانه و پندار قشنگم برسد. \nباید آمد که به من یاد دهد؛ \nبه توانستن خود فکر کنم! \nاز همین لحظه بخواهم بشود ؛ \nآنچه رویای قشنگ همه عمرم بود! \nتا خدا هست \nبگو \nبا دل خود \nبا قدرت :\nباید آمد که اگرهای وسیعم برود \nباید آمد که مگر، شاید و اما برود! \nهر نفس واضح و شیوا بنویس :\nباید آری برسم \nشاید \nنه!"
  },
  {
    "title": "عید نوروز به آهنگ خوش سبزه و گل می آید.",
    "text": "عید نوروز به آهنگ خوش سبزه و گل می آید. \nزندگی باز به روی من و تو می خندد. \nباغ در حال پراکندن شوق، \nغنچه در حال عبور از دل خاک، \nعشق، \nدر کالبد خشک زمین می جوشد. \nسخت و سرد است اگر حال و هوای دل ما، \nولی از سمت خدا، \nبار دیگر نفسی تازه و انگیزه ی سرسبز شدن می آید. \nبهترین حال به هنگامه لبخند بهار، \nخوش ترین لحظه به اندازه عمر بشری، \nبا جهانی که دلت می خواهد، \nخالق فصل بهار، \nعاشق شور و امید، \nآن خدایی که نفس داده و هست؛ \nتا ابد خالق عشق و خود عشق، \nهدیه ی اهل زمین خواهد کرد! \nتا صدای خوش خندیدن گل می آید؛ \nسازی از شادی و رقصیدن و لبخند بزن. \nفصل سنگین زمستان زمین می گذرد. \nپای در خوب ترین جاده ی ماندن بگذار. \nزندگی را به تن خسته بخوان. \nنوبهار است بخند. \nبوی گل، \nخنده ی مرغ، \nو صدای پر از احساس نسیم، \nشوق پیوستن هر قطره به دریای بزرگ، \nساحل امن که مجموعه ی دلچسب شن و نور و صف است، \nهمه انگیزه ی برپا شدن و نوشدن اند. \nدست بر زانوی امید به پاخیز و بیا \nدر بغل محو کن از عشق خدا، \nبودن را! \nزندگی کن به همان گونه که دل می خواهد. \nاین دو روزی که نفس هست \nبهارانه بخند! \nفصل باران و بهار، \nوقت زیبا شدن است. \nفصل پیدا شدن است. \nعشق را خود نفسی تازه ببخش! \nلحظه هاتان همه نوروز و پر از بوی بهار!"
  },
  {
    "title": "کم می شود فضا گاهی برای حرف",
    "text": "کم می شود فضا گاهی برای حرف \nگم می شود خدا در لابه لای حرف \n\nدرد است و زخم سرد پاییز بی عبور \nعادت که می شود ناگفته های حرف\n\nوقتی سکوت سخت، الزام زندگی است \nسهل است و دلپسند مردن به جای حرف\n\nپایان فصل سرد، وقت شکفتن است \nگل نغمه های مرغ، باشد جزای حرف\n\nغم ماندنی که نیست هر غصه رفتنی است \nاین صحنه دیدنی است در رد پای حرف\n\nگل می چکد شبی از شوق زندگی \nبا عشق ما شدن از خشک نای حرف\n\nآسان که می شود راه عبور ما \nیک قبله یک خداست هر جا صدای حرف\n\nفرقی نمی کند هرگوشه ی جهان\nانسانی و همین لفظ اشنای حرف\n\nپر می شود بهار وقتی که می رسد \nبوم سفید عشق از غنچه های حرف\n\nمی خندد آسمان بر روی زندگی \nوا می شود لب دنیا برای حرف!"
  },
  {
    "title": "شکرت ای عشق",
    "text": "شکرت ای عشق \nخدا \nکه در این سخت ترین ثانیه همراه منی! \nهستی و هستم و هست، \nسایه گرم نگاهت با من! \nاین همان ناب ترین معنی خوشبختی ماست. \nکه کنارم باشی \nدلم از چرخش این دهر نگیرد \nچشمم، \nبه تو و نور امید و نفس گرم و دل انگیز تو روشن بشود. \nهر نفس با دل و احساس تو را شکر \nخدا!"
  },
  {
    "title": "در جهان غیر خدا هر که نفس داد",
    "text": "در جهان غیر خدا هر که نفس داد \nخداست! \nاین نه شرک است نه کفر! \nمدلی تازه تر از تقدیر است! \nوقتی از هرجایی، \nکسی از درد به خود می پیچد، \nناله اش گوش امیدش را کر، \nحس آرامش او را نابود، \nپای رویای قشنگش را لنگ، \nو جهان، پیش دو چشمش تاریک، \nمی شود می آید با همان حال خرابش، \nپیشت، \nیعنی از هرچه و هر کس به تو آورده پناه، \nای طبیبی که به حق \nدرخور شکر و سپاسی و خداگونه ترین انسانی! \nپنجه ات جنس طلا، \nدر وجودت همه شور است و صفا هست و توان، \nمن اگر هستم و اوضاع جهانم عالی است، \nهمه از قدرت دستان گهرگون شماست. \nمهربان، صادق و خوش خلق و نجیب، \nپرتوان، ماه پزشکی که نجاتم داد از، \nیک جهان درد و غم و نابودی! \nقدرتی هست درونت که خدا داده و او می خواهد، \nیار و همراه و دلیل نفس و جان و امید همه بیماران و علت پاشدن و بودن و ماندن باشی! \nمهربانی که نفس های خودم را هربار، \nبعد خالق همه مدیون شما هستم و هست آرزویم همه جا:\nتا خدا هست و جهان در چرخش، \nآسمان روی سرت بارانی\nو زمین، سبز و پر از خنده گلهای بهار، \nرنج پاییز نبینی و همه فصل، برایت زیبا \nغرق لبخند و خوشی های مداوم باشد. \nخانه ی زندگی و قلب پر ازمهرت کاش \nمملو از عشق و صفا باشد و فریاد دل انگیز شکوفایی گلهای وفاداری وخندیدن و عشق! \nجان تازه که به ما می بخشی، \nو امیدی که در ان سخت ترین لحظه \nو تاریک ترین ثانیه ها بخشیدی، \nخلق کردی به جهان گونه ای از مای دگر! \nنه شریکی به خدا \nنه که من کافر خالق شده ام \nحس من می گوید :\nچون مرا آوردی بار دیگر به جهان \nاما شاد، \nهمه درد من از معجزه دستانت، \nرفت و آمد به تنم عافیت و نور امید. \nشاکرم تا نفسم هست خدا را و تو را! \nنفست گرم \nتنت غرق گل عافیت و شادی و شور. \nو نگاه پر از احساس  خدا همراهت! \nبهترین، ناب ترین، خوب ترین بنده ی زیبای خدایم \nای تو \nتک پزشکی که جهان تقدیمت! \nدر پناه پر از امنیت خالق باشی \nتا ابد در همه جا! \n\nتقدیم به پزشکان دلسوز و مهربانم \nجناب اقای دکتر عماد قابلی گرانسنگ"
  },
  {
    "title": "لب خورشید که خندید به صبح",
    "text": "لب خورشید که خندید به صبح، \nورقی تازه به تقویم زمین خورد \nکه تو \nدل از این کهنه ترین خواب جهان برداری.\nکه خودت برخیزی \nتکیه بر عشق خدایت بکنی \nمهربانی نرود لحظه ای از خاطرتو. \nهر قدم شکر کنی \nکه نفس داری و هستی و خدا هم با توست. \nنه به دیروز که رفت، \nو نه فردا که نرسیده است \nبه قدر نفسی فکر نکن. \nدل که دادی به خدا یعنی باش\nعاشق لحظه ی امروز خودت! \nسختی راه اگر هست به چشم تو بزرگ، \nخسته ات کرده اگر، \nاول صبح بگو :\nمن خدا را دارم \nمهربان، عاشق و زیبا و بزرگ، \nهمه جا سایه مهرش با ماست. \nچه هراس از خطر رفتنی زندگی ام؟! \nمن کسی را دارم، \nبه من از من به خودم نزدیک است! \nکوه را می شکند چشمانش! \nمن امیدم به خدا هست و خدا \nگرچه تنهاست ولی تنها نیست؛ \nخلقتش را احدی! \nشکر و هر لحظه سپاس\nخالق عاشق دلداده ی بی منت را!"
  },
  {
    "title": "در تنگناهای زندگی",
    "text": "در تنگناهای زندگی، \nخود را مباز! \nدیوار ذهن و فکر و باورت را\nتصویر بهارانه بزن. \nزیر لب های حتی ترک خورده ات، \nعشق را زمزمه کن! \nاسفند که می رسد، \nتاریک ترین بخش ذهن خسته مان هم \nپر از خاطرات کودکی می شود. \nذوق و شوق وصف نشدنی مردم برای خانه تکانی، \nبوی خوش آب و خاک و جارو که یادش به خیر. \nگلدان های آبی دور حوضی بزرگ، \nو صدای خنده های بلند کودکان، \nزیر فشار آب وقت شستن فرش و گلیم. \nراستی \nچگونه دنیای بی سبب شاد را با پریشان حالی امروز، جا به جا کردیم؟! \nاسفند که می شود، \nدلم می خواهد \nذهنمان را، خواسته هایمان را، باورمان را، \nبتکانیم از گرد و غبار خودخواهی و تزویر و فراموشی. \nصدای پای اسفند می آید. \nفصل رویش دوباره خاک، \nنوجامگان سبز پوش در راهند. \nو از کوچه باغ زندگی، \nبوی بهارمی آید. \nصدای روح نواز پرندگان،\nودمیدن دوباره نفس در کالبد خشک طبیعت،\nزیبابهانه های سبز زندگانی اند. \nبه راستی \nوقت آن نرسیده است \nخودمان را به بهترین ها \nو حالمان را به احسن الحال \nبدل کنیم؟! \nیک قدم تا خود عشق\nتا صفا فاصله هست! \nزندگی یعنی \nباش\nهم صدا با باران \nهم نفس با خورشید!\nلحظه ها را دریاب! \nرو به فردای امید، \nفارغ ازانچه گذشت! \nبا توکل به خدا!"
  },
  {
    "title": "سخت هم باشد اگر",
    "text": "سخت هم باشد اگر \nامید می جوشد به دل \nچون یقین دارم \nیکی \nدارد هوای خسته دلبسته را! \nیاد او \nصد کوه مشکل را بیابان می کند. \nترس راهی در دلم دیگر ندارد \nتا خدایم \nهست و دلگرمم به او!"
  },
  {
    "title": "ترسی از فردای پیش رو ندارم تا خدا هست",
    "text": "ترسی از فردای پیش رو ندارم تا خدا هست \nمی برم لذت ز طوفان تا خدایم ناخدا هست!"
  },
  {
    "title": "تا تو را دارم خدایا در کنارم",
    "text": "تا تو را دارم خدایا در کنارم \nدر مسیر زندگانی \nپا به پای روح و جان و لحظه هایم، \nترسی از فردا ندارم \nچون تو را دارم \nخدا!"
  },
  {
    "title": "زندگی کن!",
    "text": "زندگی کن! \nنهراس از چه شود های زمین. \nیا از امواج نگاه دگران! \nبا قدم های پر از عشق و امیدت به خدا، \nو به شکرانه هر لحظه نفس، \nمحکم و غرق در آرامش و انگیزه و شور، \nجاده ی بودن خود را طی کن! \nگرچه گاهی شاید، \nتیرگی تنگ کند کوچه ی احساس تو را\nیا پریشان بشود حال دلت از دنیا، \nنکند سست شود پاهایت \nیا بلرزد نفست، \nبشکند پایه انگیزه و امید و خیال! \nبه تپش های دل غنچه ی خوابیده به برف، \nشاخه هایی که جوان خواهد شد؛ \nفصل زیبا و دل انگیز بهار، \nیا به پیوند گل و باد و درخت، \nو به آواز خوش بلبل خوش نغمه و مست، \nقدرت ناب خدا چشم بدوز! \nنفست تا که گره خورده به گرمای نفس های پر از عشق خدا، \nجای دلتنگی و نومیدی نیست. \nقدمت را محکم، \nو دلت را پر کن تا نفس داری و عشق، \nاز هر آن حس لطیفی که بهاری بکند جانت را، \nهمه دنیایت را. \nنکند فکر کنی تنهایی \nو کسی مثل تو درگیر بلا نیست \nنگو \nذهنت آشفته و بیمار نکن! \nبه خدا تکیه اگر داشته باشی \nیعنی :\nمشکلاتت همه شهد است و شکر \nمثل یک باد، همه میگذرد. \nمی بینی \nحس دیروز تو با امروزت، \nبه یقین فردایت، \nنه یکی هست نه باید بشود! \nبی خبر می زند آن خالق سرمستی و مهر، \nرنگ هر لحظه ما را یک رنگ! \nهر نفس شکر خدا کن \nکه نخواهد هیچیم! \nبا دلت زمزمه کن :\nزنده ام با عشقی که خدا داده به من \nکه ببخشم به همه \nزندگی را به زمین هدیه کنم \nگل احساس بروید هر بار \nاز زمین نفس و چشم و دل و سینه ی خاک! \nمی روم سخت به دنبال بهار، \nبا امیدی که به خدا دارم وباورهایم، \nفصل فردای زمین دیدنی است! \nنکند شک بکنی \nبرگردی\nهم سفر باش و بیا \nخانه ی شادی ما نزدیک است!"
  },
  {
    "title": "جز تو ای خوب ترین خالق هستی",
    "text": "جز تو ای خوب ترین خالق هستی \nای دوست! \nجز تو ما را \nنه کسی بود \nنه هست! \nحکمت و مصلحت و خواسته هایت را \nشکر! \nما اگر شاهد زیبایی دنیای توایم؛ \nهمه از مهر نوازشگر توست. \nو چه احساس قشنگی است پرستیدن تو \nو نشستن به سر سفره ی دلدادگی ات! \nشکرت ای خالق عشق!"
  }
]
